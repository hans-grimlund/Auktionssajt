Uppgiften handlar om att skapa en lösning till företaget Jensen Auktioner som
arbetar med online auktioner på nätet. Alla uppgifter sparas i en databas som är
tillgänglig via ett ASP.NET web api.

Krav för att uppgiften skall bli godkänd:

    - Lösningen skall hantera auktioner, användare och bud.
    All data måste kunna hämtas via web api anrop och lagras i en databas.
    Det skall gå att skapa och uppdatera en användare samt logga in.
    Är man inte inloggad skall man bara kunna läsa data inte lägga bud eller skapa/uppdatera auktioner.
    En användare har ett användarnamn och ett lösenord.

    - En auktion har en titel, beskrivning, ett pris och start- och slutdatum samt vilken användare som skapat den. Den är öppen
    om slutdatumet är senare än aktuellt datum och klockslag.

    - Det skall gå att välja en auktion och sedan se alla bud som finns för den
    auktionen. Är auktionen fortfarande öppen kan användaren lägga ett bud.
    Detta måste vara högre än det tidigare högsta budet, annars skall api:et
    meddela att budet är för lågt. Den användare som skapat auktionen kan inte
    själv lägga bud på den. Ett bud har ett pris och är kopplad till en användare.

    - Väljs en auktion som inte är öppen skall bara information om auktionen visas
    samt det högsta vinnande budet. Det skall inte visas någon budhistorik och det
    skall inte gå att lägga bud. Det skall även att gå att söka på auktioner och då
    visas även auktioner som inte är aktuella dvs avslutade.

    - Finns det inga bud på en auktion skall den kunna tas bort. Det skall även gå att
    uppdatera auktionen men inte ändra priset om det redan finns bud. Det går
    även att ångra dvs ta bort ett bud om auktionen inte är avslutad.

    - Ert projekt skall drivas enligt de riktlinjer vi går igenom på lektionerna och ni
    måste arbeta med versionshantering av all kod. Ni skall använda Github för att
    lagra och versionshantera kod. Ni skall även göra en planering och arbeta med
    aktiviteter via Trello. Swagger skall användas för att dokumentera lösningen.
    
    - De dagar som är schemalagda kommer vi att ha dagliga avstämningsmöten
    där vi tittar på hur ni arbetar och hur arbetet går. Alla skall närvara på dessa
    möten och om man inte kan vara med måste detta meddelas innan.

    - Det måste finnas minst tre enhetstester kopplade till projektet som testar
    lämplig funktionalitet.